# 《答南元善》
> 嘉靖五年(1526)，元善在汇报政务，觐见时被罢官归乡。在元善回乡途中，两位先生书信论学。

## 正文

别去忽逾三月，居尝思念，辄与诸生私相慨叹。计归程之所及，此时当到家久矣。太夫人康强，贵眷无恙，渭南风景，当与柴桑无异，而元善之识见兴趣，则又有出于元亮之上者矣。近得中途寄来书，读之恍然如接颜色。勤勤恳恳，惟以得闻道为喜，急问学为事，恐卒不得为圣人为忧，亹（wěi）亹千数百言，略无一字及于得丧荣辱之间，此非真有朝闻夕死之志者，未易以涉斯境也。浣（huàn）慰何如！诸生递观传诵，相与叹仰歆（xīn）服，因而兴起者多矣。

世之高抗通脱之士，捐富贵，轻利害，弃爵录，决然长往而不顾者，亦皆有之。彼其或从好于外道诡异之说，投情于诗酒山水技艺之乐，又或奋发于意气，感激于愤悱（fěi），牵溺于嗜好，有待于物以相胜，是以去彼取此而后能。及其所之既倦，意衡心郁，情随事移，则忧愁悲苦随之而作。果能捐富贵，轻利害，弃爵录，快然终身，无人而不自得已乎？

夫惟有道之士，真有以见其良知之昭明灵觉，圆融洞澈，廓（kuò）然与太虚而同体。太虚之中，何物不有？而无一物能为太虚之障碍。盖吾良知之体，本自聪明睿知，本自宽裕温柔，本自发强刚毅，本自齐庄中正文理密察，本自溥博渊泉而时出之，本无富贵之可慕，本无贫贱之可忧，本无得丧之可欣戚，爱憎之可取舍。盖吾之耳而非良知，则不能以听矣，又何有于聪？目而非良知，则不能以视矣，又何有于明？心而非良知，则不能以思与觉矣，又何有于睿知？然则，又何有于宽裕温柔乎？又何有于发强刚毅乎？又何有于齐庄中正文理密察乎？又何有于溥（pǔ）博渊泉而时出之乎？


## 脚注

亹（wěi）亹：勤勉不倦貌。https://baike.baidu.com/item/%E4%BA%B9%E4%BA%B9
歆（xīn）服：悦服；欣喜 https://baike.baidu.com/item/%E6%AD%86
愤悱：愤慨，怨恨。https://baike.baidu.com/item/%E6%84%A4%E6%82%B1
## 参考
http://www.sohu.com/a/162129390_488567
